Apple, som länge klassats som ett av världens största bolag, hade en tuff start på det nya börsåret och tappade närmare sex procent första veckan. 

Aktien har historisk erfarenhet av att falla första veckan i januari, men har aldrig tappat så stort marknadsvärde som nu. 

Nedgången grundas i dåliga recensioner och analytikers spekulationer om minskad efterfrågan på mobiltelefoner i Kina. Aktien tickade nedåt fem dagar i rad, vilket inte hänt sedan oktober. 

Med kursfallet har Apple förlorat cirka 177 miljarder dollar från sitt börsvärde, enligt uppgifter sammanställda av Bloomberg, och förlusterna har pressat ner börsvärdet till 2.800 miljarder dollar. 

En ny rapport från Marketwatch flaggar för att raset innebär att Apple fråntas förstaplatsen som världens största techbolag av konkurrenten Microsoft, som ligger hack i häl med ett börsvärde på 2.730 miljarder dollar. 

”Apple har inte varit värt mindre än Microsoft sedan en 14-session som avslutades den 17 november 2021, och börsvärdesgapet har inte varit så litet sedan den 22 november 2021”, noterar rapporten. 

Under 2023 blev Microsofts aktievärde starkare jämfört med Apples. Microsoft aktie har stigit strax över 63 procent på börsen det senaste året medan Apples stigit med 40 procent. 

På fredagsbörsen föll Microsoft mindre än 0,1 procent och stängde på cirka 368 dollar. Apple föll 0,4 procent och stängde på cirka 181 dollar. 